PRAEFATIO

TERTIAE EDITIONIS

 

Quod nec expectabam nec sperabam, ut tertia vice
ad Virgilium novis curis retractandum evocarer, id
mihi propitii numinis beneficio contigit. Post pri-
mam enim editionem annis LXVII—LXXV cura-
tam, cum editio minor, ad solam interpretationem
poetae instituta, anno LXXIX excusa esset, iterum
operam meam ei commodavi in editione altera an-
nis LXXXVII—IX vulgata, et aliquot annis postea
Londini repetita3 cum interea prelo repetita esset
editio minor emendatior anno LXXXIX. Iudicia
expertus sum virorum doctorum tam liberalia, ut
ea ipsa mihi hoc tanquam onus imponere videren-
tur, ut, quantum possem, studium in emendanda
et perficienda opera mea collocarem. anue in re
tanto religiosius mihi versandum esse putavi, quanto
melius ipse cognita ac perspecta haberem ea, quae
in illa opera mea aut desideranda essent, aut aliter
constituenda. Nequaquam enim ad Virgilium nova
annotatione instruendum eo animo et consilio ac—

