272 PROOEMIUM

rum inventiS, inprimis in vestiendis oratione Latina
Graecorum dictis, eximiae felicitatis et artis fuit.
Itaque hoc in genere Virgilium , poetarum Cicero-
nem appellare nonnunquam lubet. Illa autem in-
genii Maroniani propria venustas in nullo eius
opere magis cognoscitur, quam in GeorgiciS, omni-
bus numeris absoluto, perfecto et expolito, car-
mine, ut, si in nostra interpretatione hoc assequuti
sumUS, nos enim id sequutos esse non negamUS,
ut non modo verborum ac sententiarum vim decla-
raverimus , verum etiam carminis pulcritudinem,
inprimisque ornatum, sensibus et oculis adolescen-
tum subiecerimUS, nos operam nostram non omnino
male collocasse arbitraturi ‘simus

Ex iis, quae adhuc disputata sunt, nuperam
censuram Georgicorum, quam Edmundus Burto-
nus, Britannus non indoctus nec inelegans, propo-
suit *), ab iudicio parum subtili et limato profectam
facile videas, dum hanc ipsam copiam, hunc or-
natum rerum tenuium et exilium, ad reprehensio-
nem carminis traxerit. Sed iudicii huius auctori-
tatem iam satis alio eiusdem viri docti acumine 616-
vatam dabimUS, cum idem ille in Bucolicis summam
simplicitatem et humilitatem vitae 36 morum a Vir-
gilio expressam dixerit3 quo quid a rerum fide ac
sensu alienius afferri possit? A tumore ac frigore
aut inepto aliquo studio ac nimia sedulitate Geor-
gica vacare confidenter affirmem, qui alioqui non
multa me certo tenere affirmare soleam.

Georgica Maecenatis suasu ac consilio scribere
suscepisse poetam, ut hominum animi ad agri co-‘
lendi studia revocarentur, Britannorum nonnullo-
rum, Wartoni, Crusii, Martini, elegantium viro-
rum, est opinio, Italia sane bellis civilibus tantum

*) Ancient characters deduc’d from classical Remains 1763, 8.

