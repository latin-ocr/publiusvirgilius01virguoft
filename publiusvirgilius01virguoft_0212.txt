44 SPOHNII PROLEGOMENA

declarant, se amicitiam et pacem componere velle,
idque unum sese agere. Commodo nuntius allatus
est , Fulviam mortuam esse; quod gravissimum
impedimentum Antonii conciliandi quum evanuisset,
per Cocceium, utrique duci amicum et e legatione
ab Octaviano ad Antonium de rebus Lucii fratris
aestate ai. 713. in Syriam missa apud Antonium su-
perstitem, praesertim quum Antonium mater et
Iulia moverent, legati sunt ab utroque duce con-
stituti de pace componenda. Antonius revocavit
Sext. Pompeium in Siciliam, Ahenobarbum misit
cum imperio in Bithyniam. Ex Antonianis Asinius
Pollio, qui cum Ahenobarbo ad Antonium acces-
serat in mari Ionio et cum illis appulerat ad Brun-
dusium, e Caesarianis Maecenas adhibito Cocceio
medio foedus Brundusinum composuerunt, sine
dubio primis diebus mensis Octobris. Octavia, so—
ror Octaviani,Marcello marito nuper mortuo vidua,
Antonio collocata est. Quo foedere composito
Octavianus et Antonius Romam abierunt. Com—
munis, ut fuerat per universam Italiam metus belli
instantis, laetitia et publica hilaritas, Pollio his
laetissimis temporibus tandem redUX‚ Romae adiit
Consulatum, nobilem per legem Falcidiam. ’
Uxor Pollionis cum marito reversa peperit fili-
um exeunte Septemb. aut ineunte Octobri, aut
paullo ante, aut ipso tempore, quo Pollio Con-
sulatum adiit. In tanta universae Italiae laetitia,
quum iam viderentur pacata tempora ex flammis,
caedibus, sanguine et pugnis progigni, et ex sum-
mo gravissimoque metu et periculo universa civitas
emersisset, idque beneficium, quum maxime ab
Antonii parte instaret periculum belli, quod iam re-
motum erat, per generosum Pollionis legati animum
contigisse existimaretur3 Virgilius officio grati animi
et benevoli deesse adeo non potuit, quin suis Musis
communem laetitiam celebraret, ita quidem, ut,
cui hoc beneficium publicae securitatis maxime et

