xxvm EX PRAEFATIONE

incaluerat, subinde refrigeratum avocatur mens ab
operis summa et ab universae virtutis ac praestan-
tiae cognitione, quae non tam in singulis ,rebus
quam in partium inter se convenientia et ad com-
mune consilium conspiratione cernitur3 ex singulis
tantum et minutis modo sententiis modo verbis
aestimare poetam, et saepe id adeo ad alterius
tantum nutum et nasum facere, discimus3 quo ipso
voluptatis ex carminis dulcedine capiendae magna
pars intercipitur, quae, iam per ipsam ex retar-
datione molestiam, non admodum imminui non
poterat. Huic tamen malo medela parata est ex
repetita lectione. Enimvero nec minores difficul-
tates ipsum premunt interpretem. Namque eius
et ingenium rerum minutarum infinita copia ac
subtilitate obtundi, obscuraque opera obscurari,
et, dum in aliorum sensu acuendo desudat, pro-
prium sensum obrui et hebetari necesse est. Ita,
dum undique et ad singula verba, quibus aliqua
difficultaS, ad aliorum quidem intelligentiam, ad-
haerescere forte possit, circumfert et intendit ani-
mum, multa interdum occurrere solent minus cum
re coniuncta; et excidere nonnunquam id, quod
ad illum locum quaerebatur. Cum etiam multa
sint, quae sentiri quidem facile possint, sed quae
exponere admodum difficile sit, dum in iis com-
mode explicandis et illustrandis defixus animus est,
fieri solet, ut sensim sensimque ad alias rerum
notiones et imagines delabaris, et tandem expli—
cationem et interpretationem subiungas, quam, si
in alio deprehenderis, quomodo ei in mentem
venerit, assequi vix possis, Quae omnia non modo
nostram sed communem interpretum conditionem
duram satis et iniquam esse docent, ita ut in eo
genere perfectae aliquid et absolutae operae vix
expectari possit.

Mihi vero in Virgilio perpetuis commentariis
illustrando, nam variantes lectiones congerere, aut

