curm EPITAPHIA
EUPHORBUS V

Romuleum Sicula qui fingit carmen avena,
*Ruricolasque docet qua ratione serant:

Quique Latinorum memorat fera bella Phrygasque,
Hic cubat3 hic meruit perpetuam requiem.

IULIANUS VI

Α Qui pastorali peragravit Maenala Musa,

Ruraque, et Aeneae concinit arma Maro,
Ille, decem lustris geminos postquam addidit annos,
Concessit fatis: et situs hoc tumulo est.

HILASIUS VII

Haec tibi Virgilius domus est aeterna sepulto,
Qui mortis tenebras effugis ingenio·

Maenalium carmen qui profers ore Latino,
Et cultus segetum ‚ bellaque saeva ducum.

PALLADIUS VIII

Primus ego Ausonio pastorum carmina versu
Composui, et quo sint rura colenda modo;
Post, quibus Aeneas Rutulos superaverit armis„

Vatis reliquias haec pia terra fovet.

ASCLEPIADIUS IX

Sicanius vates silvis, Ascraeus in arvis,
Maeonius bellis ipse poeta fui.

Mantua se vita praeclari iactat alumni.
Parthenope tamam morte Maronis habet.

EUSTHENIUS X

Quisquis es, extremi titulum lege carminis, hospes.
Hac ego Virgilius sum tumulatus humo3

Qui pecudum pariter, qui cultum fertilis agri,
Mox Anchisiadae bella ducis cecini.

POMPEIANUS XI

Virgilio mihi nomen erat, quem Mantua felix
Edidit. Hic cineres vatis et ossa iacent.

Cuius in aeternum pastoria fistula vivet5
Rustica, mox eadem Martia, Calliope.

MAXIMIANUS XII

Carmine bucolico nitui3 cultoribus agri
Iura dedi. Cecini bella Latina simul.
Iamque ad lustra decem Titan accesserat alter,
Cum tibi me rapuit, Mantua, Parthenope.

