128 P. VIRGILII MARONIS

cler? ‘'Diss. Acad. Tom. Π, pag. 388), aut ad Salonini fratrem, C.
Asinium Gallum, ex alio istis commentariis adsuto panno ad v. 11,
res refertur, non magis fide historica nititur, nam Pollioni puerum
illo anno natum esse ignoramus. Esset adeo hoc, inferre aliquid
de suo in poetam, et tum ex eo ‚ quod intulimus, probationes pe-
tere. In Drusum incidisse virum doctum video in comment. Tre-
volt. 1703, p. 7, id vero temporum rerumque rationibus repugnat.
cs. Ruaeus pr. huius Eclogae. Multo vero molestiorem et nulla
ope tuendam rationem proposuit Vignolius (in Biblioth. Germ.
Tom. XXXV, pag. 173 sqq), qui hanc Eclogam in annum 730 con-
iecit, ut tamen v. 11 de M. Tullio Cicerone, Μ. F. Consule suffecto
7 24, accipiat , et Tullio pro Pollio legat, et ad magnae aerae Alex-
andrinae initium, quod a magni cycli canicularis, qui est 1461
annorum, decimo quarto saeculo procedebat, retulit5 quae sen-
tentia cum hactenus speciosa sit, ut valde probabile fiat, poetam
ad magnam istam aeram, quae pro revolutione magni anni et ἄπο-
καταστάσει omnium rerum habebatur, respexisse (es. des Vignoles
Clzronologie de l'Hc‘st. Sainte Tom. H, pag. 710. 711), 111 annum
tamen memoratum 730 reiici ipsa ecloga non potest, nisi perquam
contorte et adversa rerum verborumque omni natura , ut probare
se eam rem Burmanno potuisse mirer. Enimvero quorsum bonum
otium contero in exponendis opinationibus et ariolationibus, in
quibus nihil ad liquidum perduci potest!

Quid autem, si ne locus quidem ariolationi est, quis puer ille
suerit, quem Maro nascentem memorat? Potest enim ille nihil aliud
voluisse, quam, calamitosis bellorum civilium temporibus succes-
sura nunc esse tempora laetiora, quae εὕφαντασιῶδης poeta per
aetates mythicas declarat, cum autem funestum hoc et ferreum
saeculum non protinus mutari posset in aureum, inversa ratione
per gradus res ad saeculum aureum adducenda fuit. Cum porro me—
lior rerum conditio esse nequeat, nisi homines meliores deterioribus
successerint: eam rationem ingressus esse putari potest, ut novam
progeniem prodituram esse dicat: haec progenies ut primordia sua
habeat necesse est3 deflexit itaque orationem ad puerum illum,
quiprz'mus in huius saeculi auspiciis est nascitums. Nunc succur-
rebat vaticinium illud vulgatum de *Rege seu heroe venturo, seu
nascituro. In hanc sere sententiam vidi quoque incidisse unum
ex meis olim familiaribus Kuithan, Tremoniensem, acuti ingenii
iuvenem, Rectorem nunc Gymnasii Lunensis Westphaliae. Puerum
illum διογενῆ iam herois nomine et loco recte impertiit 3 potuere
quoque Iovis pueri incunabula animo poetae insidere3 recte quoque
patrias virtutes commemorat, natus enim ille puer est a deo aliquo,
tamquam heros. Manent quidem vel sic in figmento hoc non-
nulla obscura nec satis commode inventa3 verum probe arrogan-
tem esse necesse soret eum, qui hoc sibi sumeret, aut sibi satis
confideret, ut omnia a se expedita in hoc carmine esse pronuntiet:

