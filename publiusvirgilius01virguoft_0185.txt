DE CARMINE BUCOLICO 17

Delectante deum, cui pecus et nigri '
Colles Arcadiae placent 1”).
Potest is locus interdum adeo duplex esse, ut et
is designetur, in quo pastor cantet, et alter, in
quo res commemorata gesta sit3 ut in Ecloga de-
cima a Virgilio factum videbimus,

Superest, ut nonnulla adiiciamus, quae ad
Virgilianas Eclogas propius spectant. Iam pri-
v. mum nisi alia essent, quibus Maro magni poetae
, nomen consequutus est, solis Bucolicis relictis vix
eum in censum principum poetarum venturum
fuisse arbitror. Ingenii enim in inveniendo vix
magnam habet laudem; argumenta carminum, uti
paullo ante vidimuS, alia sunt ex Theocrito mu-
tuata et interdum ieiune satis traducta, aut e plu-
ribus Idylliorum locis coagmentata, ut tertia et se-
ptima Ecloga3 alia non bucolicae erant naturae,
sed tantum ad bucolicorum morem sunt tractata,
ut prima, quarta, sexta, nona, decima. Senten-
tiae autem et verba magnam partem ex Theocrito
sunt conversa3 alia sunt a bucolici carminis natura
aliena. Quis pastorem serat decantantem illa: Ante
pererratis amborum finibus exul Aut Ara-
rim Parthus bibet aut Germania Tigrim;
ct illa: At nos hinc alii sitientes ibimus
Afros, Pars Scythiam et rapidum Cretae
veniemus Oaxem. Quod infames mores pa-
storum uno, saltem loco expressit (Ecl. 111 pn),
hoc erat quod vix ab eius urbanitate expectaba-
mus; non magis quam haec nimis obnoxia et ser-
vilis pene Theocriti imitatio. Contra mirationem
facere potest, quod metrum bucolicum, cuius
., Theocritus studiosissimus suit, plerumque negle-
xerit: quod passim a multis observatum est*): cu-
ius rei caussa potissimum in sermonis Romani in-
dole pedumque et numerorum natura inesse vide-
tur. An vero in verbis agrestia et soloeca sequu-

') Horat. Carm- IV, 12, 9. **) cf.Jortin Tracts To. 11‚p.136. 7·
VIRolL. ΤοΜ. Ι. 2

